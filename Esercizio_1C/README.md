Commento "Sul Teatro Di Marionette" di Heinrich Von Kleist

Il testo, scritto in prima persona, racconta di una sera d'inverno trascorso dall'autore nella città di M... nel 1801. Quella sera incontrò il signor C..., primo ballerino dell'opera di quella città. Il loro discorso di quella sera inizio dalla curiosità dell'autore sul motivo per il quale il signor C... veniva spesso al teatro delle marionette nella piazza del mercato, e dalla conseguente risposta del ballerino che quello spettacolo avrebbe sicuramente aiutato un ballerino intenzionato a migliorarsi. Il discorso viene articolato in una riflessione profonda sul rapporto tra arte, danza, la meccanica delle marionette e la grazia e la semplicità dei loro movimenti. Questi movimenti, secondo il signor C... sono dotati da una grazia innata e sono guidati da un'unico centro di gravità, che crea linee curve e sinuose. Questa perfezione è dovuta al fatto che le marionette, non avendo la comprensione e la capacità dell'uomo, riescono ad evitare le imperfezioni derivate da esse. Un macchinista che possiede una profonda comprensione della danza può infondere nei movimenti delle marionette una perfezione che i ballerini in carne e ossa raramente raggiungono. Questo dialogo tra i due personaggi è utilizzato dall'autore probabilmente per proporre l'idea che la riflessione umana, che porta imperfezioni, posta ostacolare la grazia del movimento. Questo concetto viene presentato nel testo attraverso l'aneddoto del giovane che perde la sua grazia innata una volta divenuto consapevole di essa. La discussione viene conclusa con un paragone tra la grazia divina e quella meccanica, con l'affermazione che solo un essere totalmente inconsapevole o condapevole può raggiungere la grazia. Il testo invita il lettore a una più ampia riflessione sull'essenza della bellezza e dell'arte e invoglia il lettore a valutare la sua idea di perfezione artistica. 